{
  "page": {
    "home": {
      "features": {
        "hello": {
          "title": "Ciao!",
          "desc": "Mi chiamo Marialuise, ma potete chiamarmi semplicemente Marylu! Mi trovo a mio agio tra i fornelli, il forno per me non ha segreti, ho una grande passione per il buon cibo. Come avrete capito, adoro cucinare: per la famiglia, per gli amici e, se lo volete, anche per voi."
        },
        "homeCook": {
          "title": "Cuoco a domicilio",
          "subtitle": "Voi scegliete cosa mangiare, al resto ci penso io",
          "desc": "“Cuoco a domicilio”: da tanti anni ormai in Italia esiste questa figura professionale, che potete chiamare a casa vostra, in azienda o in un posto a vostra scelta per cucinare in occasioni particolari. Funziona così: io vengo a vedere la location, assieme scegliamo il menu in base ai gusti e al budget disponibile dopodiché provvedo a tutto. Ma veramente a tutto, da piatti e posate all’eventuale attrezzatura mancante fino alle bevande e ai vini. Con me c’è sempre del personale adeguato alle dimensioni dell’evento e alla fine tutto sarà pulito e sistemato come prima. Insomma, voi dovrete solo pensare a divertirvi assieme ai vostri ospiti."
        },
        "privateEvent": {
          "title": "Private Events",
          "subtitle": "Per famiglie e gruppi di amici",
          "desc": "Vorreste festeggiare come si deve il vostro compleanno con gli amici ma non avete voglia di cucinare? C’è una festa familiare in vista ma i parenti sono talmente tanti che state male solo al pensiero di dover cucinare per un’intera tribù? State pensando a una cenetta romantica con la vostra anima gemella, ma senza andare al ristorante né tantomeno passare ore ai fornelli con il rischio che qualcosa vada storto? Chiamatemi: oltre alla mia arte culinaria, potrete contare anche sulla mia discrezione, non vi accorgerete neanche della mia presenza in casa vostra. Se tuttavia aveste voglia di spadellare assieme a me, magari con i vostri bambini, non c’è problema: in cucina c’è posto per tutti."
        },
        "businessEvent": {
          "title": "Business Events",
          "subtitle": "Con clienti o con il vostro team",
          "desc": "Feste aziendali, cene di Natale con il personale, un ricevimento adeguato per presentare i nuovi prodotti ai vostri clienti, inaugurazione di un punto vendita… A prescindere dall’evento, è risaputo che il buon cibo fa stare bene e rende più piacevole l’atmosfera. Voi dovete solo dirmi qual è la vostra esigenza, poi io verrò a fare un sopralluogo per capire come e dove cucinare e il gioco è fatto. Ah, se avete bisogno di posate, bicchieri, sedie e decorazioni varie, non c’è problema: ci penso io."
        },
        "specs": {
          "title": "Specialità",
          "subtitle": "Verdura fresca e pane caldo, le mie passioni",
          "desc": "Carne o pesce, sapori italiani o asiatici, cottura a bassa temperatura o alla griglia: voi scegliete il menu che volete, io ci metto i migliori ingredienti. Preferibilmente di produzione biologica e legati al concetto di slow food, sicuramente locali e stagionali. A proposito: se ne ho abbastanza, utilizzo sempre erbe e verdure del mio orto. Un’altra passione che mi procura tanta gioia è il pane, che faccio con il lievito madre di farro biologico che coltivo personalmente da anni. Se volete, vi invito a un aperitivo e vi faccio assaggiare il mio pane appena sfornato assieme a creme spalmabili alle erbe aromatiche!"
        }
      },
      "faq": {
        "title": "FAQ",
        "subtitle": "Non trovate la risposta che cercate? Per aiutarvi ho condiviso alcune delle domande più frequenti che mi vengono poste.",
        "faqs": {
          "intolerance": {
            "title": "Ci sono anche menu vegetariani, senza glutine o per chi soffre di allergie?",
            "desc": "Per quanto riguarda piatti vegetariani o privi di determinati ingredienti, basta parlarne e si trova senz’altro una soluzione. Quello che non faccio è la cucina senza glutine, perché non posso garantire gli standard necessari nelle diverse situazioni in cui mi trovo a cucinare."
          },
          "noKitchen": {
            "title": "Nel posto che dovrebbe ospitare l’evento non c’è una cucina. É possibile organizzarlo comunque?",
            "desc": "Certamente. L’importante è che ci sia spazio a sufficienza e io mi organizzo con una cucina mobile completa di attrezzatura."
          },
          "kitchenSize": {
            "title": "La mia cucina non è molto grande: che fare?",
            "desc": "Prima di accettare un incarico, io faccio sempre un sopralluogo per farmi un’idea della situazione. Comunque una soluzione si trova sempre!"
          },
          "cost": {
            "title": "Quanto costa organizzare una cena a domicilio?",
            "desc": "Chiaramente il prezzo dipende dalla grandezza dell‘evento, dal numero degli invitati e prima di tutto da quello che volete mangiare. Voi mi fornite i dati essenziali, poi io vi faccio un’offerta personalizzata."
          },
          "buySpices": {
            "title": "Devo provvedere io all’acquisto degli ingredienti?",
            "desc": "A dire il vero preferisco sceglierli personalmente dai miei fornitori di fiducia, questo perché la qualità delle materie prime è fondamentale per preparare piatti deliziosi. Tuttavia in alcune situazioni particolari – ad esempio un cacciatore che vuole cucinare la sua selvaggina – possiamo trovare una soluzione che vada bene per tutti."
          },
          "choose": {
            "title": "Chi decide il menu?",
            "desc": "Ma voi naturalmente! Io mi limito a consigliarvi quello che, secondo me, si addice meglio alla situazione. Ma l’ultima parola spetta a voi."
          },
          "maxPeople": {
            "title": "Qual è il numero massimo di persone che posso invitare?",
            "desc": "Allora, in questi anni ho organizzato cene in casa a lume di candela per due persone ma ho anche fatto da mangiare per 400 partecipanti ad un evento culturale. È solo una questione di esigenze, attrezzature e soprattutto pianificazione. Un flying buffet, ad esempio, è possibile anche per 50 e più persone."
          },
          "decoration": {
            "title": "Chi pensa alle decorazioni?",
            "desc": "Se volete posso farlo io, ispirandomi al tema del vostro evento e possibilmente utilizzando materiali naturali. Ad esempio tralci di vite o prodotti del mio giardino."
          },
          "partner": {
            "title": "È possibile fare in modo che il mio/la mia partner non sappia che non sono io a cucinare?",
            "desc": "Certamente. Ovviamente in questi casi bisogna organizzare le cose per bene affinché il segreto… rimanga un segreto."
          },
          "breakfast": {
            "title": "Esiste anche la colazione a domicilio?",
            "desc": "So perfettamente che non c’è niente di più bello di una ricca colazione, con tante prelibatezze dolci e salate, già pronta e servita. E allora come posso dire di no a chi me la chiede?"
          },
          "drinks": {
            "title": "Chi pensa alle bevande e al vino?",
            "desc": "Potete acquistarli voi direttamente, magari su mio suggerimento in base al cibo. Altrimenti provvedo io, ma sempre dopo aver deciso assieme cosa acquistare."
          },
          "cleanup": {
            "title": "Chi pulisce la cucina alla fine dell‘evento?",
            "desc": "Vi garantisco che lascerò la vostra cucina esattamente come l’ho trovata. In caso di eventi più grandi, in cui anche altri ambienti – come ad esempio i bagni – dovranno essere puliti, ci organizzeremo di conseguenza."
          },
          "catering": {
            "title": "Alla fine che differenza c’è tra un cuoco a domicilio e il catering?",
            "desc": "I due servizi hanno alcune cose in comune, in primis il fatto di preparare da mangiare per un numero variabile di persone in posti diversi. La differenza sostanziale è che il cuoco a domicilio propone un menu personalizzato, concordato con il cliente, e che il cibo non viene portato già cotto ma è cucinato al momento."
          },
          "otherQuestions": {
            "title": "Altre domande?",
            "desc": "Chiamatemi quando volete e risponderò a qualsiasi domanda! Marialuise Möllinger, {email}, cell. {phone}."
          }
        }
      },
      "contact": {
        "title": "SIETE CURIOSI? E ALLORA CHIEDETE.",
        "subtitle": "Inviatemi domande, richieste di prenotazione e desideri: vi risponderò senz’altro.",
        "message": "Messaggio",
        "iAcceptPrivacyPolicy": "Accetto i termini della privacy",
        "name": "Nome",
        "surname": "Cognome",
        "email": "Email",
        "send": "Invia",
        "sentThanks": "Inviato. Grazie!"
      }
    }
  },
  "footer": {
    "street": "Via Monte 18",
    "town": "39057 Appiano",
    "state": "Südtirol - Italia",
    "sdi": "Codice SDI",
    "vat": "P. IVA"
  }
}
